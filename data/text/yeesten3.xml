<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Brabantsche Yeesten X - Diplomatische Editie</title>
        <author>Astrid Houthuys</author>
      </titleStmt>
      <publicationStmt>
        <p>Unpublished edition for research and teaching. Not for redistribution.</p>
      </publicationStmt>
      <sourceDesc>
        <p>Source: Brussels, Royal Library, ms. 19.607, fol. 1ra–9vb</p>
      </sourceDesc>
    </fileDesc>
  </teiHeader>
  <text>
    <body>
      <div type="edition">
        <lg>
          <l>Hoofdstuk 6:	Diplomatische editie van Brussel, K.B., hs. 19.607, fol. 1ra – 9vb</l>
          <l>“Merct wel datmen hier over lijdt</l>
          <l>Haer oerlogen ende haren strijt</l>
          <l>Ende men van velen niet te samen</l>
          <l>Ne segghe anders dan hare namen”</l>
          <l>1		DOen Egystus ende Orestes.												[1ra]</l>
          <l>Coninghe waren sijt seker des.</l>
          <l>In dien tiden maecte mede.</l>
          <l>Isus Ylion die stede.</l>
          <l>Die men seder Troyen hiet</l>
          <l>Daer seder wonder es ghesciet.</l>
          <l>Na dat Delbora was verstorven.</l>
          <l>Heeft Gedeon dat rike verworven</l>
          <l>Rechter was deze xliii jaer</l>
          <l>Ende soe langhe wet voor waer</l>
          <l>Hadde Delbora die prophetinne</l>
          <l>Dat lant berecht met stouten sinne</l>
          <l>Na Gedeons tiden berechte Hercules</l>
          <l>Ilyon des sijt ghewes</l>
          <l>Na Gedeone een sijn bastaert</l>
          <l>Albuganacha doen heere waert</l>
          <l>Drie jaer hadde hijt ghewesen</l>
          <l>Thola wert rechter na desen</l>
          <l>Ende berechte die liede daer</l>
          <l>20		Van Ysrahel xxiii jaer</l>
          <l>Tien tiden was oerloghe groot</l>
          <l>Van Theben daer omme bleven doot</l>
          <l>Meneghe princhen buten der stede</l>
          <l>Ende binnen vander onvrede</l>
          <l>25		Die Pobrices ende Ethyocales</l>
          <l>Twee broedere hadden sijt seker des</l>
          <l>Ende Theseus coninc van Athenen</l>
          <l>Rovede te dien tiden Elenen</l>
          <l>Daer seder om quam vele ongelux</l>
          <l>30		Maer Castor ende Pollux</l>
          <l>Hebbense hem weder af ghedreven</l>
          <l>Ende hebbense Menelaus ghegeven</l>
          <l>Hoe die Amoniten plagheden die joden.</l>
          <l>Thola staerf doen wan tgerechte</l>
          <l>Over die Ebreusche knechte</l>
          <l>35		Jayr ende berechte dlant</l>
          <l>xxii jaer metter hant</l>
          <l>In dien tiden hevet gheset</l>
          <l>Minon in Creten sine wet</l>
          <l>Ende Ercules visierde een spel</l>
          <l>40		Onder Olimpus weet men wel</l>
          <l>Den hoghen berch dat daer naer</l>
          <l>Stont langhe ende menich jaer</l>
          <l>Echt aenbeden si afgode</l>
          <l>Die joden jeghen Gods ghebode											[1rb]</l>
          <l>45		Ende God die lietse verbiten</l>
          <l>Ende gheeselen den Ammoniten</l>
          <l>Doen riepen si aen Gode genade</l>
          <l>Ende hebben hem beraden</l>
          <l>Dat een Eyepte een bastaert</l>
          <l>50		Te rechtere ghecoren waert</l>
          <l>Die vi jaer was haer heere</l>
          <l>Hi dwanc die van Amon soe zeere</l>
          <l>Dat hise al uten lande sloech</l>
          <l>Daer hi aen wan eeren ghenoech</l>
          <l>55	¶	Tien tiden soe droech crone</l>
          <l>Menelaus in Lacedomone</l>
          <l>Ende Agamenon in mAthene</l>
          <l>Hercules quam in grooten wene</l>
          <l>Van swaren evele sterc ende fier</l>
          <l>60		Soe daer hi maecte een groot vier</l>
          <l>Ende ginc daer selve in liggen saen</l>
          <l>Dus eest hem metter doot vergaen</l>
          <l>Beide devel ende dleven</l>
          <l>Dus wert hi over God verheven</l>
          <l>65		Hi ende die bayliu Jepte</l>
          <l>Storven in een jaer alle twee.</l>
          <l>Welc tijt Parijs roefde Elenen.</l>
          <l>Nu gaet hier doerloghe an</l>
          <l>Van Troyen daer menich man</l>
          <l>Wilen in liet sijn leven</l>
          <l>70		Dat hevet in Walsche bescreven</l>
          <l>Een hiet Benoit van Sinte More</l>
          <l>Die poeten hebbent alsoe ict hore</l>
          <l>Ontreynet met favelen herde sware</l>
          <l>Dat soe raeptic harentare</l>
          <l>75		Van Bonoiten van Virglise</l>
          <l>Van Stacius van Ordise</l>
          <l>Van Amofuse den grooten clerc</l>
          <l>Ende maecter af oec een werc</l>
          <l>Daer vele nu es ghescreven af</l>
          <l>80		Segher diere God gaf</l>
          <l>Die maecter af dat Pryeel</l>
          <l>Ende als ene battaelgie geheel</l>
          <l>Maer al dit lange ghestal</l>
          <l>Es met favelen door saeit al</l>
          <l>85		Om dat den leseren sal becomen</l>
          <l>Hier salmen in die waerheit noemen</l>
          <l>Van Daret ende vanden wisen lieden</l>
          <l>Die de waerheit ons bedieden</l>
          <l>Helmandus seget voor waer</l>
          <l>90		Dat rechte in dat selve jaer</l>
          <l>Dat Jepte staerf ende Ercules</l>
          <l>Dat Alexander die ghenoemt es.</l>
          <l>Parijs in dier poe&lt;-n&gt;ten boeke											[1va]</l>
          <l>Quam in Grieken hem te vloeke</l>
          <l>95		Ende rovede Menelaus Elenen</l>
          <l>Daer menich sider om moeste wenen</l>
          <l>Dit was eer Rome was begonnen</l>
          <l>Alsoe als wijt ghemerken connen</l>
          <l>ccccxxx jaer ende achte</l>
          <l>Alsoe ict in corniken sochte</l>
          <l>¶	Orosius scrivet acht jaer min</l>
          <l>Dan die corniken hebben in</l>
          <l>Ende seget dat die Grieken begrepen</l>
          <l>Gesworen tsamen met m strepen</l>
          <l>105		Ende seggen dat dorloge x jaer stoet</l>
          <l>Daret van Troyen dies was vroet</l>
          <l>Ende metten ogen ane sach</l>
          <l>Die seget datmen Troyen belach</l>
          <l>Met xlvii lants heeren</l>
          <l>110		Die met hen brachten sonder sceren</l>
          <l>mcc scepe ende twee</l>
          <l>Priamus dien si waren ghevee</l>
          <l>Quamen beschermers te sire eren</l>
          <l>Te hulpen xxviii lants heeren</l>
          <l>115		Esebius scrivet des orlogen saken</l>
          <l>Ende seget dat drie vrouwen spraken</l>
          <l>Ende beroemden hen haer enthare</l>
          <l>Dat elke die scoenste ware</l>
          <l>Ende deene om te hebbene prijs</l>
          <l>120		Die belovede Parijs</l>
          <l>Wilde hi den prijs geven hare</l>
          <l>Die scoenste die ter werelt ware</l>
          <l>Vrouwe die wilsi hem vrien</l>
          <l>Hier af vint men in poetrien</l>
          <l>125		Favelen vele ende voort</l>
          <l>Alsmen dicke heeft gehoort</l>
          <l>Alse van Juno Venus Pallas</l>
          <l>Enden vanden appele daer in was</l>
          <l>Ghescreven dat men gave dien</l>
          <l>130		Der scoenster vrouwen vanden drien</l>
          <l>Dies latic dese boerde bliven</l>
          <l>Ende wille u den tijt bescriven</l>
          <l>In wat tiden dat die moort</l>
          <l>Gheviel voer Troyen die poort</l>
          <l>135		Want inder bibelen vint men dware</l>
          <l>Beide van tiden ende van jare</l>
          <l>Van Abysanne ende Aylone den rechter.</l>
          <l>Alse Jepte staerf quam Abysan</l>
          <l>Die dat rechterscap ghewan</l>
          <l>Int lant van Israhel</l>
          <l>vii jaer berechte hijt wel</l>
          <l>Na hem quam Hayon ter baelgyen</l>
          <l>Ende berechte die partyen													[1vb]</l>
          <l>Van Israel der jare tiene</l>
          <l>Daer na quam in desen gesciene</l>
          <l>145		Dat Abdon rechter wert int lant</l>
          <l>Ende hadt viii jaer in hant</l>
          <l>Men seget te sinen derden jare</l>
          <l>Doen ghesciede die plage sware</l>
          <l>Dat Troyen verlooren waert</l>
          <l>150		Daer menich hoechman sterf voor tswaert</l>
          <l>Hier salic in ene somme</l>
          <l>Alle die orlogen om ende omme</l>
          <l>Bescriven hoe datsi verginc</l>
          <l>Alsoe als Dares die coninc</l>
          <l>155		Diet al sach selve ende bescreef</l>
          <l>Wire ontginc ende wire bleef</l>
          <l>Die dat lange willen lesen</l>
          <l>Hoe die favelen van desen</l>
          <l>Dat Walsche sprect al die poeten</l>
          <l>160		Ja daer wi hem selen heten</l>
          <l>Ten Dietsche dat wide es becant</l>
          <l>Ende wi maecten te Maerlant</l>
          <l>Heldemandus hevet dat geseget</l>
          <l>Uter yeesten die maecte Daret</l>
          <l>Hoe Daret screef dorloge van Troyen.</l>
          <l>165		Een Cornelijs die wi menen</l>
          <l>Seget dat hijt vant thAthenen</l>
          <l>Enen boec die Daret screef</l>
          <l>Daer die ghedinckenesse in bleef</l>
          <l>Van Grieken vanden Troyenen</l>
          <l>170		Hoe men daer ginc met wapenen dienen</l>
          <l>Dat trac Cornelijs met sire pinen</l>
          <l>Uten Grieken in Latine</l>
          <l>Ende sindet voor sinen ome</l>
          <l>Salustius al tote Rome</l>
          <l>175		Dit salmen hier in Dietsche woort</l>
          <l>Cortelinge bringen voort</l>
          <l>Alse Helmandus hevet gescreven</l>
          <l>Ende corteliken op gegeven</l>
          <l>Castor ende Pollux hebben vernomen</l>
          <l>180		Dat haer suster es ghenomen</l>
          <l>Menelaus wijf Elene</l>
          <l>Met enen scepe haer allene</l>
          <l>Volgeden si ende quamen gevaren</l>
          <l>Neven Besbyn twaren</l>
          <l>185		Daer si bedorven voor dat lant</l>
          <l>Ende mer noit twint af en vant</l>
          <l>Die van Lesbuun sochtense voort</l>
          <l>Te Troyen al aen die poort</l>
          <l>Ende als sise niet en vonden</l>
          <l>190		Wilden si seggen ende orconden</l>
          <l>Datsi behoorden ter Gods scaren											[2ra]</l>
          <l>Ende onsterfelijc gemaect waren</l>
          <l>Dus quamen na haren levenne</l>
          <l>Tote Athenen xl ende sevenne</l>
          <l>195		Grixsche princhen ende nemmee</l>
          <l>Met scepe xiic ende twee</l>
          <l>Ende men sinde boden des</l>
          <l>Dyomedes ende Ulixes</l>
          <l>Om te hebben weder Elenen</l>
          <l>200		Maer met rade ne ghenen</l>
          <l>Sone mochte dat ghescien</l>
          <l>Si keerden weder mettien</l>
          <l>Ende die Grieken arriverden</l>
          <l>Op die Troyene die hem weerden</l>
          <l>205	¶	Inden iersten wijch sloech doot</l>
          <l>Hector die was sonder ghenoot</l>
          <l>Proteselaus den heere</l>
          <l>Die vromich was herde seere</l>
          <l>¶	Patrocluse ende Merione</l>
          <l>210		Sloech hi inden anderen doene</l>
          <l>Ende Ayax ware mede bleven</l>
          <l>Maer hi vernam datsi gheneven</l>
          <l>Te canien waren van Esyoene</l>
          <l>Die wilen met Thelamoene</l>
          <l>215		In Grieken voer ende met gewelt</l>
          <l>Van Troyen ierst was ghevelt</l>
          <l>Bi Hercules den sterken man</l>
          <l>Esione ende oec Pryan</l>
          <l>Waren beide Laemedoens kinder</l>
          <l>220		Doen wert vrede gegeven ginder</l>
          <l>Want die Grieken badens seere</l>
          <l>Twee jaer dore Ayax eere</l>
          <l>¶	Ten derden wige sloech alsict hore</l>
          <l>Hector Beclion ende Prothonore</l>
          <l>225		Ende Anchilocus den heere van prise</l>
          <l>¶	Inden vierden was van Parise</l>
          <l>Menelaus sijn dye doorscoten</l>
          <l>¶	Inden vijfsten met sire roten</l>
          <l>Sloecher Hector vii inden stride</l>
          <l>230		Der bester heeren aen dander side</l>
          <l>Eneas die sloecher mede</l>
          <l>Achilles viere daer ter stede</l>
          <l>Dyomedes die sloecher oec twee</l>
          <l>Dat dien van binnen oec dede wee</l>
          <l>235	¶	Ten sesten wige sonder sage</l>
          <l>Vachtmen achter een lxxx dage</l>
          <l>Nacht ende dach sonder begeven</l>
          <l>Daer menich ridder in liet sijn leven</l>
          <l>Die Grieken baden vrede daer</l>
          <l>240		Ende ghecreghent drie jaer</l>
          <l>¶	Daer na vacht men den viiten strijt											[2rb]</l>
          <l>Hector sloech doot tier tijt</l>
          <l>Drie de beste in ghenen strijt</l>
          <l>Daer na makic hier respijt</l>
          <l>245		Achilles sloecher doot Troyene</l>
          <l>Twee : xxx dage stont soe onsiene</l>
          <l>Dat men vacht met nidicheden</l>
          <l>Priamus vermaende eens vreden</l>
          <l>Ende hevet vii maende bejaget</l>
          <l>250	¶	Doen quam die viiite strijt verplaget</l>
          <l>Daer vele ridders inden stride</l>
          <l>Bleven doot aen elke side</l>
          <l>¶	Agamenon bat vrede dan</l>
          <l>Datti xxx dage ghewan.</l>
          <l>Van neghenden wighe.</l>
          <l>255		TEn neghenden wige daer na</l>
          <l>Soe bat seere Andromacha</l>
          <l>Hectorre datti bleven ware</l>
          <l>Want haer hadde ghedroemt sware</l>
          <l>Ende doen sijt niet gedoen en mochte</l>
          <l>260		Sijn kint si hem te voren brochte</l>
          <l>Ende hevet hem op die voete geleit</l>
          <l>Maer daer en halp niet toe geseit</l>
          <l>Hector die es uut ghevaren</l>
          <l>Ende sloech den Grieken af twaren</l>
          <l>265		Drie de beste vanden scaren</l>
          <l>Ende wonder hen tween toter doet</l>
          <l>Achilles gaf hi wonden groot</l>
          <l>Diene nochtan doodde daer</l>
          <l>Der Troyen bleven in rouwen swaer</l>
          <l>270		Die Grieken baden vrede hier af</l>
          <l>Die men hem ii maende gaf</l>
          <l>¶	Die tiende wijch die quam daernaer</l>
          <l>Daer menich in hadde pine swaer</l>
          <l>Doen sochten echt die Grieken vrede</l>
          <l>275		Een jaer gaffen hen die stede</l>
          <l>¶	Inden xisten wijch bleef doot</l>
          <l>Palamedes die heere groot</l>
          <l>Die voget was van alden here</l>
          <l>¶	Ten xiisten dede groote were</l>
          <l>280		Troielus ende sloech doot</l>
          <l>Den Grieken menegen heere groot</l>
          <l>¶	Inden xiiiden was groote plage</l>
          <l>Men vachter achter een vii dage</l>
          <l>¶	Daer na quam die xiiiide wijch</l>
          <l>285		Daer menich in hadde grooten prijch</l>
          <l>Ende men oec in beiden siden</l>
          <l>Vele verloes in dien tiden</l>
          <l>Doe dat Agameon gewan</l>
          <l>vi maent vrede ende sine man</l>
          <l>290	¶	Daer na quam die xvste strijt												[2va]</l>
          <l>Die swaer was in corter tijt</l>
          <l>Die van buten ende van binnen</l>
          <l>Agamenon dede ghewinnen</l>
          <l>Van xxx dagen een bestant</l>
          <l>295	¶	Daer na quam al te hant</l>
          <l>Die xvide sware strijt</l>
          <l>Daer jammer was ende ghecrijt</l>
          <l>Troyelus Achilles seere</l>
          <l>vii dage vochten si ende nemmere</l>
          <l>300	¶	Doen quam die xviide strijt</l>
          <l>Daer Troyelus in vacht ter tijt</l>
          <l>Vant hi van sinen paerde vel</l>
          <l>Ende Achilles die hem was fel</l>
          <l>Sloechen op dat velt ter doot</l>
          <l>305		Doen was in Troyen rouwe groot</l>
          <l>¶	Mennon die heere van Persi</l>
          <l>Ten xviiiden wige was hi</l>
          <l>Doot gheslegen voor die stede</l>
          <l>Priamus bat enen vrede</l>
          <l>310		Die men hem gaf xxx dage</l>
          <l>Doen quam den Grieken sware plage</l>
          <l>Want Parijs sloech ter selver tijt</l>
          <l>¶	Achilles inden xixden strijt</l>
          <l>Inden monister Appollins</l>
          <l>315		Al daer hi aenbeste sijns</l>
          <l>Doen baden i cort bestant</l>
          <l>Die Grieken der stat te hant</l>
          <l>¶	Inden xxsten wige wert gewont</l>
          <l>Ayax toen P#&amp;si op ene stont</l>
          <l>320		Maer Ayax die sloechene al daer</l>
          <l>Ende sterf te hant daer naer</l>
          <l>¶	Doen quam van Amosonia</l>
          <l>Die coninghinne Penteseleia</l>
          <l>Ende vachter selve ter tijt</l>
          <l>325		Voer die stat den xxisten strijt</l>
          <l>¶	Ende Pirrus Achilles sone</l>
          <l>Was gehaelt al daer om tgone</l>
          <l>Om te wreken sijns vader doot</l>
          <l>Die ontfinc wonden groot</l>
          <l>330		Vander coninghinnen hant</l>
          <l>¶	Den xxiisten wijch alsoe ict vant</l>
          <l>Die was dien Troyenen swaer</l>
          <l>Petenseleye die bleef al daer</l>
          <l>Doot van Pirrus geslegen</l>
          <l>335		Doen ne wilden die Troyene plegen</l>
          <l>Gheens wijchs meer ende baden das</l>
          <l>Athenor ende Pollidamas</l>
          <l>Ende ene boven alle saken</l>
          <l>Den coninc omme soendinc maken</l>
          <l>340	¶	Priamus ne wilde soene noch vrede											[2vb]</l>
          <l>Doen verrieden si die stede</l>
          <l>Datsi ghevelt was onder voet</l>
          <l>Agamenon deylde tgoet</l>
          <l>Effene onder alle die liede</l>
          <l>345		Te Troyen daer dit ghesciede</l>
          <l>Was gheoerloget wet voor waer</l>
          <l>viii maent ende x jaer</l>
          <l>Ende xii dage scrijft Daret mede</l>
          <l>Daer bleven Grieken voor die stede</l>
          <l>350		dcccc dusent man</l>
          <l>Ende lxxx.m nochtan</l>
          <l>Die vander stede verloren</l>
          <l>Dc.m alsoe wijt hooren.</l>
          <l>Ende lxxvi.m mede</l>
          <l>355		Eer dat men verriet die stede</l>
          <l>Ende alsmen die stede wan</l>
          <l>Bleefer cc.m man</l>
          <l>Ende lxxvi.m mee</l>
          <l>Eneas die trac ter zee</l>
          <l>360		Ende nam die xxii scepe</l>
          <l>Daer met sinen ridderscepe</l>
          <l>Parijs mede Elenen wan</l>
          <l>Hem quamen oec cccc man</l>
          <l>Athenore volgeden daer</l>
          <l>365		m ende vc naer</l>
          <l>Elenus ende Cassandra</l>
          <l>Eculia ende Cansaudra</l>
          <l>Met m ende viic man</l>
          <l>Quamen int lant van Grieken dan.</l>
          <l>Wat vanden Troyinen quam.</l>
          <l>370		Dus hebben die Grieken Troyen ghewonnen</l>
          <l>Dits dwaerste dat wi vinden connen</l>
          <l>Ende alse die Grieken keerden te lande</l>
          <l>Ghesciede hen scade ende scande</l>
          <l>Want si verloren al meest al</l>
          <l>375		Oft quamen in soe zwaer mesval</l>
          <l>Dat Troyen aldus inde nam</l>
          <l>Was na die gheboorte van Abraham</l>
          <l>Daer die derde etaet in ghinc</l>
          <l>viiic jaer in ware dinc</l>
          <l>380		Ende xxxv als wijt horen</l>
          <l>Eer dat Jhesus was gheboren</l>
          <l>Waest xiiic jaer</l>
          <l>Ende xlix dat es waer</l>
          <l>Alsoe ons die ystorien geven</l>
          <l>385		Ende die tiden hebben bescreven</l>
          <l>Ende Troyen stont dats waer</l>
          <l>c ende lxxxv jaer</l>
          <l>¶	Vanden Troyinen die haer ende dare</l>
          <l>Vloen vanden verliese sware												[3ra]</l>
          <l>390		Rees dat Roemsche keyserike</l>
          <l>Dat noit ter werelt en hadde gelike</l>
          <l>Oec quammer af die Bartaensche crone</l>
          <l>Die langhe stont ende herde scone</l>
          <l>Toet dien dat die Ingelsche quamen</l>
          <l>395		Die hem dlant entie croene namen</l>
          <l>¶	Oec soe quammer af die ghelike</l>
          <l>Die croene van Vranckerike</l>
          <l>Die noch heden staet met eeren</l>
          <l>Want als ons die yeesten leeren</l>
          <l>400		Als Ylion viel ende al uut vloe</l>
          <l>Wasser een hiet Fransio</l>
          <l>Hectors sone die ontreet</l>
          <l>Ende een hiet Turcus alsmen weet</l>
          <l>Die mede was Troyelus sone</l>
          <l>405		Vele volx volgede na die gone</l>
          <l>Soe datsi hem scieden in tween</l>
          <l>Van Turcus seget men over een</l>
          <l>Dat Turkien lant es ghenaemt</l>
          <l>Van Frantione der Vrancken lant</l>
          <l>410		Hier namaels als wi lesen die saken</l>
          <l>Selen wijs u bat conder maken</l>
          <l>Hoe Rome van Enease quam.</l>
          <l>Dus soe quamen die Troyene</l>
          <l>In herden wonderliken ghesciene</l>
          <l>Ende besochten menich lant</l>
          <l>415		Athenor quam daer hi vant</l>
          <l>Een lant daer hi make i poort</l>
          <l>Die men Vinegyen noemen hoort</l>
          <l>Eneas die voer in Ytale</l>
          <l>Van hem weetmen die waerheit wale</l>
          <l>420		Dat dat Roemsche rike quam</l>
          <l>Enen neve hadde hi alsic vernam</l>
          <l>Die Brutus hiet die met groter eeren</l>
          <l>In Albyen quam daer hi were</l>
          <l>Want een van sommegen wigante</l>
          <l>425		Maer hi ende sine serjante</l>
          <l>Wonnen dlant op hem te samen</l>
          <l>Datmen Bartaengien hiet bi namen</l>
          <l>Na dien Brutus haren heere</l>
          <l>Ende maecte i stat met groter eeren</l>
          <l>430		Op Roemsche die Troyen hiet</l>
          <l>Sider daer na es ghesciet</l>
          <l>Datse die coninc Lud bemuerde</l>
          <l>Want hise met coste besuerde</l>
          <l>Soe wert si geheeten Lud stede</l>
          <l>435		Noch volget haer die name mede</l>
          <l>Want louders heet in Walsche die poort</l>
          <l>Brutus sterf in ware woort</l>
          <l>Meer dan dusent jaer te voren												[3rb]</l>
          <l>Eer Jhesus Cristus was gheboren</l>
          <l>440		Na hem regneerden die Bortoene</l>
          <l>Moghendelike in haren doene</l>
          <l>Tote Candenalaerde die dechterste was</l>
          <l>Vanden Troynen daer ic af las</l>
          <l>Quamen over Bartaengen groot</l>
          <l>445		Daer bleef menich te Romen doot</l>
          <l>Na dien dat die maget van geslachte</l>
          <l>dc.lxxx ende achte</l>
          <l>Doen quamen die Ingelsce die ghewassen</l>
          <l>Uut Vrieslant sijn ende uut Sassen</l>
          <l>450		Ende jageden die Bortoene dane</l>
          <l>Ende maecten coninc Adelstane</l>
          <l>Ende hebben dlant na hem ghenant</l>
          <l>Noch heden regneren si int lant.</l>
          <l>Vanden berghe van Monyu:</l>
          <l>Alle die lande die liggen nu</l>
          <l>455		Vanden berge van Moniu</l>
          <l>Dat hiet tgroote Grieken wilen</l>
          <l>Maer twee broedere sonder gilen</l>
          <l>Een Sytalus ende Ytalus</l>
          <l>Verkeerde die namen dus</l>
          <l>460		Dat na Sytalus ende Ytale</l>
          <l>Waert geheeten altemale</l>
          <l>Dat tgroote Grieken hiet tier wilen</l>
          <l>Ende Sycalus gaf Sissielie</l>
          <l>Sinen name diet oec heeft ende noch hout</l>
          <l>465		Dit was doen eere ende groot gewout</l>
          <l>Tien tiden daer nu Rome staet</l>
          <l>Woenden liede sonder quaet</l>
          <l>Die niet en aten dan fruut</l>
          <l>Ende wortelen ende cruut</l>
          <l>470		Met loveren waren bedect haer lede</l>
          <l>In bomen woenden si ende in riede</l>
          <l>Soe dat daer een hiet Janus quam</l>
          <l>Die dlant in sinen handen nam</l>
          <l>Ende leerde den lieden loedgien maken</l>
          <l>475		Ende plegen menscheliker spraken</l>
          <l>Ende maecten i vestken dat daer na</l>
          <l>Langhe hiet Janicula</l>
          <l>Die was dierste alsic vant</l>
          <l>Veste die oye daer was int lant</l>
          <l>480		Daer na quam Saturnus na desen</l>
          <l>Die in Crethen hadde ghewesen</l>
          <l>Coninc ende was verjaget die gone</l>
          <l>Van Jubiterre sinen sone</l>
          <l>Die nam Janus dochter te wive</l>
          <l>485		Ende leerde die wilde keytive</l>
          <l>Acker winnen ende coren</l>
          <l>Dus wert hi ten heere vercoren											[3va]</l>
          <l>Na dat Jannus was verstorven</l>
          <l>Enen sone heeft hi verworven</l>
          <l>490		Die Pitus bi namen hiet</l>
          <l>Dien hi dlantscap na hem liet</l>
          <l>Pytus wan den coninc van Fauvoene</l>
          <l>Die vrome was ende coene</l>
          <l>Fauvoen wan den coninc Latine</l>
          <l>495		Hi liet een dochter hiet Lavine</l>
          <l>Deze v coninghe wet voor waer</l>
          <l>Regneerden onder half hondert jaer</l>
          <l>Wanneer Troyen verloren wert.</l>
          <l>TE dien tiden recht als wijt horen</l>
          <l>Soe wert Troyen die stat verloren</l>
          <l>500		Ende daer na over drie jaer</l>
          <l>Quam Eneas gevloen al daer</l>
          <l>Met scepen ende met i deel lieden</l>
          <l>Soe dat die dingen aldus gescieden</l>
          <l>Datti Latijns dochter Lavinen</l>
          <l>505		Te wive gewan met groter pinen</l>
          <l>Ende bleef coninc daer v jaer</l>
          <l>Die coninghinne voor hem dats waer</l>
          <l>Hietmen coninghinne van Ytale</l>
          <l>Voort weet men die waerheit wale</l>
          <l>510		Hietent coninghe der Latinen</l>
          <l>Eer Eneas hadde Lavinen</l>
          <l>Met Eneas ware als xv</l>
          <l>Die in wonderliken ghesciene</l>
          <l>Coninghe vanden Latine waren</l>
          <l>515		Dit was binnen cccc jaren</l>
          <l>Ende xl mede alsict las</l>
          <l>Eer Rome oyt Rome geheeten was</l>
          <l>TIen tiden een wel geboren wijf</l>
          <l>On wandel een deel na dlijf</l>
          <l>520		Vanden Troiscen was geboren</l>
          <l>Die wi Ylia noemen horen</l>
          <l>Wert met kinde ende men weet van wien</l>
          <l>Ende genas van ii sonen in dien</l>
          <l>Die hieten Remus ende Romus</l>
          <l>525		Die ghedeghen sider dus</l>
          <l>Datsi maecten ene stede</l>
          <l>Ende met muren vesten mede</l>
          <l>Bi Alba opten berch Palatijn</l>
          <l>Die moeste Rome geheeten sijn</l>
          <l>530		Om dat Romuse dat lot ghevel</l>
          <l>Na hem te heetene ende niet el</l>
          <l>Dus wert Romus ende omdat</l>
          <l>Ierst coninc van Rome die stat</l>
          <l>Daer dedi een gebod uut geven</l>
          <l>535		Dat ne geen man op sijn leven</l>
          <l>Die Roemsche mure over en clomme										[3vb]</l>
          <l>Remus en gaf niet daer omme</l>
          <l>Ende verloes om dit sijn leven</l>
          <l>Dus es Romus heere bleven</l>
          <l>540		Dits Romus dien die poeten</l>
          <l>Romus bi namen heeten</l>
          <l>ROmulus die dierste was</l>
          <l>Van Rome coninc als ict las</l>
          <l>Was die ierst ridders maecte ende vant</l>
          <l>545		In die stede ende in dat lant</l>
          <l>Van m coes hi enen uut</l>
          <l>Dien hi hiet miles ende dat luut</l>
          <l>Ridder in Dietsche tale</l>
          <l>Oec soe coes hi alsoe wale</l>
          <l>550		c oude in die stede</l>
          <l>Die hi vaders heeten dede</l>
          <l>Met desen hevet hi besat</l>
          <l>Alden raet van siere stat</l>
          <l>Oec was hi dierste daer int lant</l>
          <l>555		Die jaer bi maenden besceden vant</l>
          <l>Maer x maende en maecti daer</l>
          <l>Ende began in merte sijn jaer</l>
          <l>Als die seggen wilde openbare</l>
          <l>Dat die god Maer sijn ware</l>
          <l>560		Daer hi jagen voer daer naer</l>
          <l>Wert hi verloren men weet waar</l>
          <l>Want men nemmermeer vernam</l>
          <l>Wanen dat hi henen quam</l>
          <l>Als Romulus dus doot es bleven</l>
          <l>565		Es dat Roemsche rike gegeven</l>
          <l>Den c ouden dat sijt berechten</l>
          <l>Ende bewaren souden ende voor vechten</l>
          <l>Die berchten elke v dage</l>
          <l>Die stat dat en es geen sage</l>
          <l>570	¶	Doen was Numa coninc ghecoren</l>
          <l>Die lingede dat jaer als wi horen</l>
          <l>Twee maende dus vinden wijt hier</l>
          <l>Januarius ende fenrier</l>
          <l>Dus wert dat jaer xii maende lanc</l>
          <l>575		Aen hem was vele wijsheiden becant</l>
          <l>Die c oude was sine cure</l>
          <l>Dat mense hiet senature</l>
          <l>¶	Na hem wert coninc ene wile</l>
          <l>Ende hiet Tullius Hostile</l>
          <l>580		Dit was dierste Roemsce heere</l>
          <l>Die purper droech door der werelt eere</l>
          <l>Hi metsede die stat door die noot</l>
          <l>Sider sloegenen die ouder doot</l>
          <l>¶	Aucus Marcius droech crone daer naer</l>
          <l>Sijn ouder vader was Numa</l>
          <l>Die noch metsede die stede												[4ra]</l>
          <l>Na hem soe wert coninc mede</l>
          <l>¶	Tarqernius Pristus na dat recht</l>
          <l>¶	Na hem een hiet Edelknecht</l>
          <l>590		Ere gevangen vrouwen sone</l>
          <l>Rome soe metste oec die gone</l>
          <l>Ende maecte om die muur grachte</l>
          <l>Sider sloegen doot met crachte</l>
          <l>¶	Een hiet die Hoverdege Terquijn</l>
          <l>595		Ende moeste te Rome coninc sijn</l>
          <l>Dese vant in sinen sone</l>
          <l>Karkers boyen ende prisoene</l>
          <l>Ende dat men liede soude bannen</l>
          <l>Visierde hi ierst van allen mannen</l>
          <l>600		Terquinus sijn sone daer na</l>
          <l>Vercrachte eene hiet Lucrecia</l>
          <l>Hier omme waren si beide gader</l>
          <l>Sone verdreven ende vader</l>
          <l>Ute Rome als wijt horen</l>
          <l>605		Want die joffrouwe was wel geboren</l>
          <l>Hier namen die Roemsce coningen inde</l>
          <l>Ende die vii alsict kinde</l>
          <l>Regneerden cc ende xl jaer</l>
          <l>Lettel meer of min dats waer</l>
          <l>610		Voort coren die senature</l>
          <l>Tote Rome binnen den mure</l>
          <l>Raetsmanne te berechten die stat</l>
          <l>Ende welc tijt hem voegede dat</l>
          <l>Soe daden sise af ende an</l>
          <l>615		Die ierst dese eere ghewan</l>
          <l>¶	Dat was i die Brutuus hiet</l>
          <l>Die Terquinuse verstiet</l>
          <l>Ende om datter soe vele waren</l>
          <l>Die af ende an gingen bi jaren</l>
          <l>620		Ne willict al noemen niet</l>
          <l>Maer sider dat dit es ghesciet</l>
          <l>Meerderde seere die Roemsce macht</l>
          <l>Si dwongen met grooter cracht</l>
          <l>Al Ytalien al Affrike</l>
          <l>625		Alle die eylande ghemeenlike</l>
          <l>Ende al verloren si menegen man</l>
          <l>Sine rusten niet nochtan</l>
          <l>Tote datsi verwinnen mochten</l>
          <l>Alle die lande daer si op rochten</l>
          <l>630		Te Roeme soe stout dese maniere</l>
          <l>ccc jaer xl ende viere</l>
          <l>Eer si keyser oyt ghewonnen</l>
          <l>Nu moet mi God dies voort onnen</l>
          <l>Dat ic u moet doen verstaen</l>
          <l>635		Dat beghin dat aen gaen</l>
          <l>Hoe ierst keysers te Rome quamen											[4rb]</l>
          <l>Ende ic van hem allen te samen</l>
          <l>U segghen moet properlike</l>
          <l>Haer leven na die cornike</l>
          <l>Van alden Roemschen keyseren.</l>
          <l>640		Als die Romeine mogende waren</l>
          <l>Als datsi met haren scaren</l>
          <l>Die werelt doen te dwingen plagen</l>
          <l>Coren si in ghenen dagen</l>
          <l>Hem drien die mogenthede</l>
          <l>645		Deen soude voersien ter stede</l>
          <l>Ende dander ii die souden tiden</l>
          <l>Ute op die viande striden</l>
          <l>Soe datsi inden lesten coren</l>
          <l>Hem drien hier toe als wijt horen</l>
          <l>650	¶	Deene was Ponpeius die groote</l>
          <l>Dien coren daer toe genote</l>
          <l>Datti die stat soude berechten</l>
          <l>¶	Julius soude varen vechten</l>
          <l>Op die Gallen op die Germane</l>
          <l>655		Die hem hilden menege bane</l>
          <l>¶	Crassus die soude met sire partyen</l>
          <l>Varen bescermen Surien</l>
          <l>Dat Ponpeius te voren wan</l>
          <l>Om dat hem die van Persen an</l>
          <l>660		Leiden menegen swaren last</l>
          <l>Dat stout volc was ende seere vast</l>
          <l>¶	Crassus die voer over dat mere</l>
          <l>Met enen gheweldegen here</l>
          <l>Ende quam te Jherusalem</l>
          <l>665		Ghewaget soe was daer hem</l>
          <l>Dat daer gouds ware seere vele</l>
          <l>Kerken roef hielt hi te spele</l>
          <l>Ende rovede met ghewoude</l>
          <l>Ons Heeren templen van allen goude</l>
          <l>670		Ende voer voort op Persen striden</l>
          <l>Al daer worden in dien tiden</l>
          <l>Die Romeyne al ontdaen</l>
          <l>Ende Cassus wert gevaen</l>
          <l>Levende in dien nijt spele</l>
          <l>675		Daer wert hem in sine kele</l>
          <l>Gout ghegoten al wal heet</l>
          <l>Ende verweren dit wrac wreet</l>
          <l>Du hads gouds dorst ende dies gedinct</l>
          <l>Bedi soe nemt dit goud ende drinct</l>
          <l>680		Dus selen si varen die wanloven</l>
          <l>Ende Ons Heeren kerken roven</l>
          <l>Julius voer in Germane</l>
          <l>Ende dwanct den Roemschen rike al ane</l>
          <l>Dats dlant van Almagyen nu</l>
          <l>685		Voort al dlant van Moniu													[4va]</l>
          <l>Ende vanden Rine west ende noort</l>
          <l>Dwanc hi al aen die Roemsce poort</l>
          <l>Hi stichte ierst die stat van Ghint</l>
          <l>Aldaer die Leye inden Scilt int</l>
          <l>690		Ende hietse Gaye in twivels niet</l>
          <l>Om datti Julius Gayus hiet</l>
          <l>In Ghint soe liet hi ghemeyne</l>
          <l>Sine versletene Romeyne</l>
          <l>Die niet en dochten te strid</l>
          <l>695		Ende al noch al nu betide</l>
          <l>Volgen si den Roemschen gront</l>
          <l>Metter waerheit makict u cont</l>
          <l>Julius hi hadde namen drie</l>
          <l>Julius hiet hi tellet men mie</l>
          <l>700		Van Julius Ascamus sone</l>
          <l>Om dat geboren was die gone</l>
          <l>Van Troyen alsmen hier voren las</l>
          <l>Daer Ylion thooft daer af was</l>
          <l>Cesar hiet hi seget men mede</l>
          <l>705		Om dat hi met eere snede</l>
          <l>Uut sire moeder lichame quam</l>
          <l>Gayus hiet hi alsic vernam</l>
          <l>Na recht ende van rechter namen</l>
          <l>Dus haddi iii namen te samen</l>
          <l>710		Julius maecte oec Thorout</l>
          <l>Dat was altemale een wout</l>
          <l>Ende gaf der merct ierst die vrihede</l>
          <l>Na dat recht vander Roemscher stede</l>
          <l>Tien tiden alsoet noch es anschine</l>
          <l>715		Was Vlaenderen wout moer ende woestine</l>
          <l>Ende hiet die hoever van Rusen</l>
          <l>Men placher doen coggen no busen</l>
          <l>Al dlant dat van Moniu voort leget</l>
          <l>Ende west vanden Rine alsmen seget</l>
          <l>720		Dat hiet al tien tiden Gallen</l>
          <l>Dit dwanc Julius met allen</l>
          <l>Soe datti lanx der zee gevaren</l>
          <l>Quam met sinen grooten scaren</l>
          <l>Daer bi dat nu boven staet</l>
          <l>725		Ende sach voort waer i lant op gaet</l>
          <l>Met rootsen die blickeden clare</l>
          <l>Ende vragede wat lande dat ware</l>
          <l>Men seide hem dat Bartaengien hiet</l>
          <l>Doen seide hi dats i wilt gediet</l>
          <l>730		Want het woent buten der werelt al</l>
          <l>Maer hoort wat ic u seggen sal</l>
          <l>Men salse wanic lichtelike</l>
          <l>Dwingen aen dat Roemsce rike</l>
          <l>Want si van wapenen weten cleine</l>
          <l>735		Noch es onse gheslechte gheneine									[4vb]</l>
          <l>Want Braicus dies Bartaengien ierst was</l>
          <l>Ende daer wi af quamen Eneas</l>
          <l>Sijn van Troyen beide geboren</l>
          <l>Si moeten tonsen bedwange horen</l>
          <l>740		In Bartaengien hebbic verstaen</l>
          <l>Was coninc Lud Cassebe slaen</l>
          <l>Die Lonnen ierst den name gaf</l>
          <l>Als hi mare hoorde hier af</l>
          <l>Sette hi hem vaste ter were</l>
          <l>745		Soe dat Julius ende sijn here</l>
          <l>Twee werf verwonnen bleven</l>
          <l>Ende worden hare over verdreven</l>
          <l>Doen maecti den tor sonder waen</l>
          <l>Die men bi Bonen noch siet staen</l>
          <l>750		Oec voer hi over derdewerf</l>
          <l>Ende verwan ende verwerf</l>
          <l>Al Bartaengien na zijn hant</l>
          <l>Dat nu heet Ingelant</l>
          <l>Costume was te Rome tien tiden</l>
          <l>755		Dats als die heren voeren striden</l>
          <l>Datsi niet langer twaren</l>
          <l>En merden dan toet v jaren</l>
          <l>Als Julius vijf jaer hadde ghemeert</l>
          <l>Doen worden die Romeyne vereert</l>
          <l>760		Want hem quam die droeve mare</l>
          <l>Hoet met Crassus vergaen ware</l>
          <l>Ontboden si dat Julius quame</l>
          <l>Ende wrake daer af name</l>
          <l>Maer Julius ontseide te dire ure</l>
          <l>765		Dat gebod vanden senaturen</l>
          <l>Ende eer hi Bartaengen ende Gallen</l>
          <l>Ende Germane dwanc met allen</l>
          <l>Moestire x jaer over merren</l>
          <l>Dit dede die Romeine vererren</l>
          <l>770		Ende ontseiden hem hare houde</l>
          <l>Julius die dit keeren woude</l>
          <l>Quam te Rome met heer crachte</l>
          <l>Ponpeyius wert vervaert onsachte</l>
          <l>Ende vloe metten senaturen</l>
          <l>775		In Grieken want hine conde geduren</l>
          <l>Daer an hem quam volc soe groot</l>
          <l>Dat noit man vant dies genoot</l>
          <l>Julius die volgede naer</l>
          <l>Daer wert een wijch soe swaer</l>
          <l>780		Dat selc noit en was ghevisiert</l>
          <l>Ponpeyus wert soe gescoffiert</l>
          <l>Ende vloe in Egypten te hant</l>
          <l>Daer hi enen verrader vant</l>
          <l>Diene onthoode dat was sijn inde</l>
          <l>785		Ende Julius dat hovet sinde												[5ra]</l>
          <l>Daer es Julius ghevaren</l>
          <l>Te Rome ende wert twaren</l>
          <l>Enich prinche vanden rike</l>
          <l>Ende bleef keyser mogendelike</l>
          <l>790		Ende van datti Cesar hiet</l>
          <l>Heeft al tkeyserlike gediet</l>
          <l>Cesar geheeten seder voort</l>
          <l>Dat luut keyser in Dietsce woort</l>
          <l>Cesar Julius Gayus</l>
          <l>795		Wert ierst keyser aldus</l>
          <l>Int Roemsche rike ende regneerde daer</l>
          <l>Seven maende ende iiii jaer</l>
          <l>Ende wert in Capitole vermoort</l>
          <l>Tote Rome binnen der poort</l>
          <l>800		Sijn lichame was te pulver verbrant</l>
          <l>Ende in i dier vat te hant</l>
          <l>Gheleit in ene hoge calumme</l>
          <l>Die Julia oec hiet daer omme</l>
          <l>Out was hi lvi jaer</l>
          <l>805		Alsi was vermoort al daer</l>
          <l>Die Julius die vant al</l>
          <l>Bi sinnen der manen ghetal</l>
          <l>Daer men die mane bi prime vint</l>
          <l>Voor sinen tijt soe en was i twint</l>
          <l>810		Ghecostumeert dat scrickeljaer</l>
          <l>Maer hi vant ende proefdet waer</l>
          <l>Dat vier jare wassen enen dach</l>
          <l>Om dese dinc merke die mach</l>
          <l>Es na hem ghenoemt i maent</l>
          <l>815		Om datmen daer bi sijn vermaent</l>
          <l>Die Quintilis hiet te voren</l>
          <l>Ende lichte hi was hier in geboren</l>
          <l>NA Julius die senature</l>
          <l>Coren daer ter selver ure</l>
          <l>820		Tenen keyser Attomane</l>
          <l>Julius gemaecte sone ic wane</l>
          <l>Alsmen nader wet doen plach</l>
          <l>Maer alsic bescreven sach</l>
          <l>Soe was sijn vader sonder waen</l>
          <l>825		Die senature Attomaen</l>
          <l>Ende Julius suster was sijn moeder</l>
          <l>Gheluckegher scoender noch vroeder</l>
          <l>Ne was te Rome noit keyser geen</l>
          <l>Alst noch schijnt ende doen bat sceen</l>
          <l>830		Al was hi aldus groot i man</l>
          <l>Dies en was hi niet nochtan</l>
          <l>Sonder smette van sinen live</l>
          <l>Want hi minde te sire wive</l>
          <l>Julius heeft hi gewroken</l>
          <l>835		Ende versloechse die den peys broken										[5rb]</l>
          <l>Anthomuse die in die hant</l>
          <l>Bevolen was Egypten lant</l>
          <l>Van hem ende vanden senaturen</l>
          <l>Ende op hem oerlogeden tiere uren</l>
          <l>840		Verwan hi ende al sine scare</l>
          <l>Dat was in sinen xiisten jare</l>
          <l>Dat hi keysers name ontfinc</l>
          <l>Om al dusdane dinc</l>
          <l>Ende want hi rike maecte die stat</l>
          <l>845		Ende trike met vreden om sat</l>
          <l>Hietenen Augustus die Romeyne</l>
          <l>Dese verwan oec die Germane</l>
          <l>Ende die Denen sekerlike</l>
          <l>Ende maecte tenen conincrike</l>
          <l>850		Al die werelt tere somme</l>
          <l>Want hi hadde al omme ende omme</l>
          <l>Van allen riken cheys oft prosent</l>
          <l>In sinen tiden dats bekent</l>
          <l>Soe was al die werelt in vreden</l>
          <l>855		Bedi wilden die vander steden</l>
          <l>Hem aenbeden over god</l>
          <l>Maer hi deder jegen gebod</l>
          <l>Ende bat verste dus naemt inde</l>
          <l>Om ene prophetersse hi sinde</l>
          <l>860		Hiet Sibilla ende vragede hare</l>
          <l>Wat hem nutte hier toe ware</l>
          <l>Drie dage sie nam si vorste</l>
          <l>Daer binnen si niet eten en dorste</l>
          <l>Ende in des keysers camer si lach</l>
          <l>865		Ende bat nacht ende dach</l>
          <l>Soe dat die hemel daer ontdede</l>
          <l>Daert Augustus aen sach mede</l>
          <l>Hi sach inden hemel staen</l>
          <l>Ene maget wel gedaen</l>
          <l>870		Een kint in haren aerme beide</l>
          <l>Eene stemme toet hem seide</l>
          <l>Dit es des Gods soens outaer</l>
          <l>Augustus aenbedese daer</l>
          <l>Ende telde na dit doen</l>
          <l>875		Den senaturen dat visioen</l>
          <l>Ende seide datsi waren sot</l>
          <l>Die andere dan dien hilden over God</l>
          <l>IN Augustus camer was</l>
          <l>Dat visioen alsic las</l>
          <l>880		Nu staet ene kerke al daer</l>
          <l>Ende heet des hemels outaer</l>
          <l>Ara celi seit die scriftuere</l>
          <l>Al daer woenen nu freminore</l>
          <l>In sijn xliiste jaer</l>
          <l>885		Van datti keyser wert daer naer											[5va]</l>
          <l>Als al die werelt was in vreden</l>
          <l>Wert te Bethleem inder steden</l>
          <l>Te gherechter midder nacht</l>
          <l>Gheboren der magede dracht</l>
          <l>890		Jhesus Cristus onse troest</l>
          <l>Die kerstenheit al heeft verloest</l>
          <l>Op dien dach gesciede besonder</l>
          <l>Binnen Rome menich wonder</l>
          <l>Romulus daer wi af horen</l>
          <l>895		Hadde dcc jaer te voren</l>
          <l>Ghemaect een beelde van goude</l>
          <l>Ende hadt geset alsoe hi woude</l>
          <l>In sijn paleys te Rome binnen</l>
          <l>Ende dede den sinen bekinnen</l>
          <l>900		Dat vallen soude sonder sage</l>
          <l>Als een maget van kinde gelage</l>
          <l>¶	Dat viel in die selve stont</l>
          <l>Oec maken ons die boeke cont</l>
          <l>Dat te Rome in die stede</l>
          <l>905		Was een groote taverne mede</l>
          <l>Ende hiet Emeritoria</l>
          <l>Om dat die oude verre ende na</l>
          <l>Die te wapenen waren versleten</l>
          <l>Ende wat drincken wisten no eten</l>
          <l>910		Ende niet meer ten soute en dochten</l>
          <l>Haer lijfnere daer halen mochten</l>
          <l>Ende hebben feeste daer ende yoie</l>
          <l>Ende horen wige ende tornoye</l>
          <l>Vertellen menege scone ende groot</l>
          <l>915		Ende hebben genuechte toter doot</l>
          <l>Dies hiet der ouder taverne</l>
          <l>Tier tijt niemen en hout te scerne</l>
          <l>Dat kint brachte die maget reyne</l>
          <l>Soe spranc al daer ene fonteyne</l>
          <l>920		Van olyen die alden dach liep</l>
          <l>Ende viel in die Tybre diep</l>
          <l>¶	Tiere stat maecte sider i kerke</l>
          <l>Papa Calixtus goet van gewerke</l>
          <l>Sulc als maken mochte die heere</l>
          <l>925		Inder maget Marien eere</l>
          <l>Des dages was gecroent sonderlinge</l>
          <l>Die sonne met enen scoenen ringe</l>
          <l>Als oft hi al purpur ware</l>
          <l>Augustus verboot openbare</l>
          <l>930		Dat men ghenen heere en soude noemen</l>
          <l>Want die rechter God waer comen</l>
          <l>¶	Dese Augustus dese man</l>
          <l>Want hi die werelt al ghewan</l>
          <l>Die oegstmaent die sextile</l>
          <l>935		Gheheeten was toet dire wile												[5vb]</l>
          <l>Was na hem augustus ghenaemt</l>
          <l>Dese hadde die werelt in hant</l>
          <l>lvi jaer al dure</l>
          <l>Doen hi sterf ter selver vre</l>
          <l>940		Was hi out lxxvii jaer</l>
          <l>Ende Jhesus Cristus wet voor waer</l>
          <l>Hadde xiiii jaer te dien stonden</l>
          <l>Soe mechtich prinche en was nye vonden</l>
          <l>NA Augustus wet voor waer</l>
          <l>945		Wert keyser xxxiii jaer</l>
          <l>Tyberius sijn stief sone</l>
          <l>Eer was gemaect ter wet die gone</l>
          <l>Sijn sone alsmen maect adeptive</l>
          <l>Ende hadde Augustus dochter te wive</l>
          <l>950		Dese was geluckich gelettert wel</l>
          <l>Wel sprekende wijs ende seere fel</l>
          <l>xviii jaer na dat hi ontfinc</l>
          <l>Die keyser crone dits ware dinc</l>
          <l>Wert ghepassijt Onse Heere</l>
          <l>955		Jhesus Cristus daer emmermere</l>
          <l>Dat kerstine volc af heten sal</l>
          <l>Dese vol inden sijn leven al</l>
          <l>Want hi wert out lxxxviii jaer</l>
          <l>Dus was hi van ouder swaer</l>
          <l>960	¶	In sinen tiden wert Pylate</l>
          <l>Ghevaen om sine onmate</l>
          <l>Hi die Jhesum crucen dede</l>
          <l>Ende quam in selker herten onvrede</l>
          <l>Dat daer hi inden kerker lach</l>
          <l>965		Datti hem selven gaf den doot slach</l>
          <l>Als Tyberius was verstorven</l>
          <l>Soe heeft Gayus trike verworven</l>
          <l>Quaet was hi ende luxurioeus</l>
          <l>Dorper ende coevetes</l>
          <l>970		Drie jaer heeft hi crone gedragen</l>
          <l>Ende x maende ende wert verslagen</l>
          <l>Om sine quaet in sijn paleys</l>
          <l>Van sire doot quam bliscap ende peys</l>
          <l>Claudius wert keyser daer naer</l>
          <l>975		Ende regneerde xiiii jaer</l>
          <l>Ende vii maende dese als wi lesen</l>
          <l>Hadde Gayus oem ghewesen</l>
          <l>Hi dwanc Bartaengien metter hant</l>
          <l>Dat nu heet Ingelant</l>
          <l>980		Dat den Roemschen rike was ontbroken</l>
          <l>Men vint in die Bartaensche sproken</l>
          <l>Dat hi Claudiotestre die stede</l>
          <l>Na sinen name heeten dede</l>
          <l>Hi dwanc dlant van Orcani</l>
          <l>985		Die heylande dire liggen bi												[6ra]</l>
          <l>Hi levede lxiiii jaer</l>
          <l>Sinen sone ontseide men trike daer</l>
          <l>Ende maecte keyser sire dochter man</l>
          <l>Den quaetsten die noit crone gewan</l>
          <l>990		In sinen tiden alsict gome</l>
          <l>Soe quam sinte Peter te Rome</l>
          <l>Nero wert keyser hier naer</l>
          <l>Ende hi waest xiii jaer</l>
          <l>Ende vii maende alsict verstoet</l>
          <l>995		In sinen beghinne was hi goet</l>
          <l>Maer soe dorper quaet int inde</l>
          <l>Dat noit man sijn ghenoot en kinde</l>
          <l>Der senaturen sloech hi soe vele</l>
          <l>Dat het ginc al uten spele</l>
          <l>1000	Sijn wijf heeft hi oec verslegen</l>
          <l>Ende bi sinen susteren ghelegen</l>
          <l>Hi versloech oec sinen broeder</l>
          <l>Ende ontlivede sijnre moeder</l>
          <l>Ende deedse ontdoen ende besach</l>
          <l>1005	Die stede daer hi kint in lach</l>
          <l>¶	Seneca sinen meester mede</l>
          <l>Den wijsten van alder stede</l>
          <l>Dede hi doden want hine in die ogen</l>
          <l>Te siene niet en conde gedogen</l>
          <l>1010	Sinte Peteren hi crucen dede</l>
          <l>Ende sinte Pauwelse onthoofden mede</l>
          <l>Ende maecte menegen martelare</l>
          <l>Te Rome binnen dats openbare</l>
          <l>¶	Dierste keyser soe was hi</l>
          <l>1015	Die ghebod gaf lesen wi</l>
          <l>Jeghen kerstelike wet</l>
          <l>Hi hevet hem jeghen Rome gheset</l>
          <l>Ende heeft die stat doen ontsteken</l>
          <l>Want hi poeten hoorde spreken</l>
          <l>1020	Dat soe groot was die Troysce brant</l>
          <l>Dat men nye des gelijc en vant</l>
          <l>Dies luste hem te siene openbare</l>
          <l>Oft Rome dies gelijc yet ware</l>
          <l>Soe dat die poort entie senaturen</l>
          <l>1025	Jeghen hem voeren te dire uren</l>
          <l>Ende hebben hem uter stat verdreven</l>
          <l>Daer nam hi hem selven dleven</l>
          <l>Dorperlike sonder ghilen</l>
          <l>Ende sterf buten Rome vier milen</l>
          <l>1030	[ ... ]</l>
          <l>Datti scaerpte metten tanden</l>
          <l>Ende scivelde hem daer mede</l>
          <l>Ende seggen datten daer ter stede</l>
          <l>Die wolve scoorden ende aten</l>
          <l>1035	Dese scheen van Gode verwaten											[6rb]</l>
          <l>Al Rome dreef bliscap groot</l>
          <l>Doen niemare quam van Neroens doot</l>
          <l>In sinen tiden wet voor een</l>
          <l>Die minder Jacop vanden tween</l>
          <l>1040	Was te Jherusalem gheslegen</l>
          <l>¶	In sinen tiden hebben ghedregen</l>
          <l>Die joden jegen die Roemsce macht</l>
          <l>Ende quam int lant met groter cracht</l>
          <l>Van Rome ghesint Vaspasiaen</l>
          <l>1045	Die van Galylea saen</l>
          <l>Ende vinc Josephuse den wisen</l>
          <l>Den jode: dien de boeke prisen</l>
          <l>Na Nerroene bleef dat Roemsce rike</l>
          <l>Staende in twivele jammerlike</l>
          <l>1050	Want Gallia Vicellus ende i Otte</l>
          <l>Ende met hen drien oec vele sotte</l>
          <l>Streden om dat rike sware</l>
          <l>Ende bleven doot alle binnen den jare</l>
          <l>Want elc anderen versloech</l>
          <l>1055	[ ... ]</l>
          <l>Tien tiden was Vaspasiaen</l>
          <l>In Galylea ende hadde ontdaen</l>
          <l>Dat joedsche volc ghemeenlike</l>
          <l>Die streden jegen dat Roemsce rike</l>
          <l>1060	Ende wert te keysere vercoren</l>
          <l>Ghenoechten hadde hi daer te voren</l>
          <l>In groten Bartaengen ende vacht sege</l>
          <l>Als hi voer uten lande wege</l>
          <l>Liet hi Tytus ende Surien</l>
          <l>1065	Met hem ende met grooter partyen</l>
          <l>Om te dwinghene bi hem</l>
          <l>Die stat Jherusalem</l>
          <l>Vaspasianus sekerlike</l>
          <l>Hi ontfinc dat Roemsce rike</l>
          <l>1070	Ende hilt wel naer dat rike x jaer</l>
          <l>In sinen tiden wet voor waer</l>
          <l>¶		Wan Tytus sijn sone Jherusalem</l>
          <l>Ghedestrueert soe wert bi hem</l>
          <l>Die stat die tempel ende al die mure</l>
          <l>1075	Die joedsche wet entie scrifture</l>
          <l>Wert al te broken bi desen</l>
          <l>Dat sijs noch niet en ghenesen</l>
          <l>Tytus ontfinc naden vader</l>
          <l>Dat Roemsche rike al gader</l>
          <l>1080	Dese was scoene ende milde</l>
          <l>Ghelukich ende vrome ten spere ende scilde</l>
          <l>Keerdi danscijn ten vianden</l>
          <l>Soe vloen si van hem te hande</l>
          <l>Soe doegdelijc en wert noit geen</l>
          <l>1085	Hi hiet der werelt weelde alst sceen										[6va]</l>
          <l>Des dages als hi niet en gaf</l>
          <l>Soe beclagede hi hem daer af</l>
          <l>Jeghen die hem saten voren</l>
          <l>Ghesellen dese dach es verloren</l>
          <l>1090	Van Rome ne was hi maer iii jaer heere</l>
          <l>Dat te clagen was wel seere</l>
          <l>Domicianus wert keyser daer naer</l>
          <l>Tytus broeder was hi dats waer</l>
          <l>xiii jaer ende maende vive</l>
          <l>1095	Was hi keyser in sinen live</l>
          <l>Inden beghinne was hi goet</l>
          <l>Daer na wert hi fel ghemoedt</l>
          <l>Hi sloech vele der senaturen</l>
          <l>Ende wert van puter naturen</l>
          <l>1100	Dits dander keiser die hem mede</l>
          <l>Sette jeghen kerstenhede</l>
          <l>Na Nereoene ende dede gebieden</l>
          <l>Wie dat ware van kerstenen lieden</l>
          <l>Die afgode niet en wilden aenbeden</l>
          <l>1105	Dat men ontliven soude ter steden</l>
          <l>Hem selven dedi heeten god</l>
          <l>Hi was die jeghen Gods gebod</l>
          <l>Sinte Janne Ewangelisten</l>
          <l>Te Rome daert die menege wiste</l>
          <l>1110	In wallende olye dede pinen</l>
          <l>Voor die poorte vanden Latinen</l>
          <l>Nochtan sciet hi sonder scade</l>
          <l>Uut dien wallenden heeten bade</l>
          <l>Doen soe sinde hine in ellinden</l>
          <l>1115	Ende int selve jaer moesti inden</l>
          <l>Want hi wert in sine sale</l>
          <l>Te stucken gheslegen te male</l>
          <l>CErna wert keyser daer naer</l>
          <l>iiii maende leefdi ende i jaer</l>
          <l>1120	Des verboot alle die wette</l>
          <l>Die Domicianus sette</l>
          <l>Hier om waest alsict wiste</l>
          <l>Dat sinte Jan Ewangeliste</l>
          <l>Die in Faemos in ellinden</l>
          <l>1125	Domicianus dede sinden</l>
          <l>Toet Efesen sire poort</l>
          <l>Was gebrocht eerlike voort</l>
          <l>Traianus die was daer naer</l>
          <l>Keyser xix jaer</l>
          <l>1130	Dese dwanc onder die Roemsce crone</l>
          <l>Asyen ende Babylone</l>
          <l>Ende was dierste die verwerf</l>
          <l>Sider dat Alexander sterf</l>
          <l>Te comenne in ende met here</l>
          <l>1135	Het was een heere van groter were											[6vb]</l>
          <l>Die menich swaer oerloge wan</l>
          <l>In sinen tiden die heilege man</l>
          <l>Sinte Jan Ewangeliste</l>
          <l>Die sijn inde voor waer wiste</l>
          <l>1140	Tote Effeson in die stede</l>
          <l>Gesont in alle sine lede</l>
          <l>Maecti een graf in sine kerke</l>
          <l>Ende voor tfolc ende voor die clerke</l>
          <l>Daer ghinc hi levende in</l>
          <l>1145	Ende en bleef no meer no min</l>
          <l>Dan een die te rusten gaet</l>
          <l>Van hem alst gescreven staet</l>
          <l>Sone vint men twint daer af</l>
          <l>Dan manna in sijn graf</l>
          <l>1150	Out was hi doen xc jaer</l>
          <l>Als hi dus versciet al daer</l>
          <l>Dese Traianus weet men wel</l>
          <l>Wert den kerstenen weder fel</l>
          <l>Ende gaf jegen onsen gelove</l>
          <l>1155	Bi quaden rade vanden hove</l>
          <l>Ende dede tgebod op die kerstine</l>
          <l>Die veronweerde die gode sine</l>
          <l>Dat men soude ontliven doen</l>
          <l>Hi sterf in dat mensoen</l>
          <l>1160	Van desen leest men wonder groot</l>
          <l>Datten lange na sine doot</l>
          <l>Om ene doget die hi dede</l>
          <l>Sinte Gregorius met sire bede</l>
          <l>Uter hellen pine verbat</l>
          <l>1165	Noch wondert alder werelt dat</l>
          <l>ADrianus Elius</l>
          <l>Wert keyser wi lesen dus</l>
          <l>Ende waest xxi jaer</l>
          <l>Dese wert echt den joden swaer</l>
          <l>1170	Want si worden vergaderende echt</l>
          <l>Ende maecten van nieuwes ghevecht</l>
          <l>Ende verhieven jeghen hem</l>
          <l>Hi nam hem af Jherusalem</l>
          <l>Ende hiet Elya na sinen name</l>
          <l>1175	Ende en wilde niet dat quame</l>
          <l>Emmermeer in hare gewelt</l>
          <l>Die stat vulde hi ende behelt</l>
          <l>Met kerstenen ende met heydenen lieden</l>
          <l>Soe dat die joden danen scieden</l>
          <l>1180	Anthonius die Goedertieren</l>
          <l>Wert na desen keyser sciere</l>
          <l>Ende waest xxii jaer</l>
          <l>Men scrijftene soe hovesch voor waer</l>
          <l>Dat hi seide dit hovesche woort</l>
          <l>1185	In wilde niet van mire poort												[7ra]</l>
          <l>Enen verliesen in ghenen lande</l>
          <l>Om te slane c viande</l>
          <l>Ene sine dochter hiet Faustine</l>
          <l>Doghede van minnen pine</l>
          <l>1190	Om enen ridder hadsi vercoren</l>
          <l>Haer man hadde dies toren</l>
          <l>Ende vragede verre ende na</l>
          <l>Raet aen meesters van Caldea</l>
          <l>Soe datsi vonden in rade</l>
          <l>1195	Datti dien ontliven dade</l>
          <l>Ende hi alder vrouwen lede</l>
          <l>Bestriken soude het ware die vrede</l>
          <l>Hi proevet ende al die minne</l>
          <l>Die verghinc in haren sinne</l>
          <l>1200	Marcus Anthonius die sone</l>
          <l>Wert keyser ende doen nam die gone</l>
          <l>Sinen broeder wi lesent dus</l>
          <l>Die hiet Lucius Aurelius</l>
          <l>Ende si regneerden over een</l>
          <l>1205	Van desen broeders van hen tween</l>
          <l>Quam die sede te Rome gevaren</l>
          <l>Dat te Rome twee keysers waren</l>
          <l>In vele dingen was dese goet</l>
          <l>Want hi hadde milden moet</l>
          <l>1210	Ende was milde alle wege</l>
          <l>Welken tijt dat hi vacht sege</l>
          <l>Van hem quam oec dat vierde gebod</l>
          <l>Die Jhesuse aenbede voor God</l>
          <l>Datmen dien ontliven soude</l>
          <l>1215	Dese dwanc oec met gewoude</l>
          <l>Die Wende ende die Sermaten</l>
          <l>Entie Germane ende brochte te baten</l>
          <l>Menich lant den Roemschen rike</l>
          <l>Sinen scat gaf hi soe reinelike</l>
          <l>1220	Datti uut gaf ende niet node</l>
          <l>Sijns wives ende sijn clenode</l>
          <l>Sijn broeder die sterf vor hem</l>
          <l>xix jaer alsic gheleert ben</l>
          <l>Was keyser met grooter eere</l>
          <l>1225	Marcus Antonius ende heere</l>
          <l>Commodus Aurelius</l>
          <l>Sijn sone wi lesen dus</l>
          <l>Ende Lucius Antonius mede</l>
          <l>Worden keyser in die stede</l>
          <l>1230	Ende warent xiii jaer</l>
          <l>Niet goets en daden si i haer</l>
          <l>Dan dat Commodus allene</l>
          <l>Seghe vacht op die Germene</l>
          <l>Sider te Rome in die poort</l>
          <l>1235	Wert hi in enen tempel vermoort											[7rb]</l>
          <l>Helius Pertinax wert heere</l>
          <l>Ghemaect tsijns ondancs wel seere</l>
          <l>Ende Severus met hem al daer</l>
          <l>Die keyser was xviii jaer</l>
          <l>1240	Van desen xviii jaren</l>
          <l>Soe regneerde te waren</l>
          <l>Ne maer vi maende Helius</l>
          <l>Ende wert vermoort wi lesent dus</l>
          <l>Voort hielt Severus tkeyserike</l>
          <l>1245	Ende was geboren van Affrike</l>
          <l>Goet oerloges man was hi ende milde</l>
          <l>Ende te vechten die vellen wilde</l>
          <l>Onse gelove met sinen gebode</l>
          <l>Dus setti hem jegen Gode</l>
          <l>1250	Met oerloghen soe dwanc hi</l>
          <l>Die van Persen van Arabi</l>
          <l>Int groote Bartaengen dats Ingelant</l>
          <l>Om datter op vacht menich viant</l>
          <l>Maecte hi muer ende fosseit</l>
          <l>1255	Diene al dlant door heeft geleit</l>
          <l>Vander ere zee toter andere</l>
          <l>Ghekertelt datmen daer op wandele</l>
          <l>Dat men viande weren soude</l>
          <l>Oft yemen dat lant bestoten woude</l>
          <l>1260	Anthonius Carracalla</l>
          <l>Die wert keyser doen daer na</l>
          <l>Met hem sijn sone Severijn</l>
          <l>Dese Anthonius hadde ghesijn</l>
          <l>Severius sone ende was soe quaet</l>
          <l>1265	Ende van soe onreinder daet</l>
          <l>Datti tenen wive nam</l>
          <l>Sire liever moeder en waer hi quam</l>
          <l>Datti wijf vant die hi begaerde</l>
          <l>Volgede hi sinen quaden aerde</l>
          <l>1270	Daer hi die Parchen te wige sochte</l>
          <l>Die sijn vader tonder brochte</l>
          <l>Sterf hi in Surien na desen</l>
          <l>vii jaer haddi heere gewesen</l>
          <l>[ ... ]</l>
          <l>1275	Een jaer droech hi ende nemmere</l>
          <l>Die Roemsce crone ende wert vermoort</l>
          <l>Van desen men geen yeeste en hoort</l>
          <l>Anthonius Aurelius</l>
          <l>Was iii jaer wi lesent dus</l>
          <l>1280	Keyser ende leide sijn lijf</l>
          <l>Als een scameloes keytijf</l>
          <l>Hier omme soe wert hi vermoort</l>
          <l>Ende sijn moeder alsment hoort</l>
          <l>Alexander wert heere daer naer</l>
          <l>1285	Ende was keyser xiii jaer													[7va]</l>
          <l>Dese was vromich ende vri</l>
          <l>Ende verwan dlant van Persi</l>
          <l>Dat hem jeghen Rome sette</l>
          <l>Sider quam hi in swaren lette</l>
          <l>1290	Ende moeste onthovet sijn</l>
          <l>Tote Maghente opten Rijn</l>
          <l>¶	Maximus wert keiser daer naer</l>
          <l>Ende regneerde iii jaer</l>
          <l>Dit was dierste als wijt horen</l>
          <l>1295	Van simpelen ridders keyser vercoren</l>
          <l>Sonder den wille der senature</l>
          <l>Hem was hout die aventure</l>
          <l>Die Germeine dats dAlemanne</l>
          <l>Verwan hi ende die Persen nochtanne</l>
          <l>1300	Die vi keiser van Rome was</l>
          <l>Die van herten was soe verdas</l>
          <l>Die vellen wilde ende breken</l>
          <l>Die ghelove die kerstine spreken</l>
          <l>Ende maecte menegen martelare</l>
          <l>1305	Seder becocht hijt wel sware</l>
          <l>Hi ende sijn kint no dore goet</l>
          <l>Worden gheslegen ter doot</l>
          <l>¶	Gordianus ontfinc dat rike</l>
          <l>Ende hielt vi jaer keyserike</l>
          <l>1310	Ende verwan die van Persi</l>
          <l>Die hem wilden vechten vri</l>
          <l>Sider soe nam hem sijn leven</l>
          <l>Philips die hier na es gescreven.</l>
          <l>¶	Phylips ende Philips sijn sone</l>
          <l>1315	Worden keysers entie gone</l>
          <l>Hilden trike vii jaer</l>
          <l>Dit waren dierste wet vor waer</l>
          <l>Keysers vander Roemscer stede</l>
          <l>Die ontfingen kerstenhede</l>
          <l>1320	Poncius dat es bekent</l>
          <l>Die paeus gaf hem dat sacrament</l>
          <l>Maer om dat sijs niet en vermochten</l>
          <l>Dat si die kerke boven brochten</l>
          <l>Alse die groote Constantijn</l>
          <l>1325	Vintmen dat selke boeke zijn</l>
          <l>Die schinen seggen openbare</l>
          <l>Dat Constantijn die ierste ware</l>
          <l>Dese Philipse wi lesen dat</l>
          <l>Gaven der kerken grooten scat</l>
          <l>1330	Daer sinte Laureys sider omme briet</l>
          <l>Want hire die arme met beriet</l>
          <l>Sider waren si beide vermoort</l>
          <l>Die vader te Rome inde poort</l>
          <l>Entie sone te Vernone</l>
          <l>1335	Hi deedt die na hem droech die crone									[7vb]</l>
          <l>¶	Decius wert keyser daer naer</l>
          <l>Ende waest iiii maende ende ii jaer</l>
          <l>Dese en was mewers toe goet</l>
          <l>Els dan hi was te wapene vroet</l>
          <l>1340	Die vii waest die wilde mede</l>
          <l>Verderven dat kerstenhede</l>
          <l>Ende maecte menegen martelare</l>
          <l>In sinen tiden vloen van hare</l>
          <l>Die vii slapers int hagedochte</l>
          <l>1345	Daer si lange in sliepen sochte</l>
          <l>Die Barbame met wige groot</l>
          <l>Sloegen desen Decius doot</l>
          <l>¶	Gallus ende Volusiaen</l>
          <l>Hebben dat keyserike ontfaen</l>
          <l>1350	Vier maende hadden sijt ende ii jaer</l>
          <l>Van hen en vandic el niet voor waer</l>
          <l>¶	Valeriaen ende Galien</l>
          <l>Ontfingen dat rike na dien</l>
          <l>Dene was vader dander sone</l>
          <l>1355	xvi jaer hilden si dat gone</l>
          <l>Dachtende persecutie quam</l>
          <l>Van desen vii alsic vernam</l>
          <l>Dat menegen coste dleven</l>
          <l>Enen derden veinoet hebben si verheven</l>
          <l>1360	Te keysere die Decius hiet</l>
          <l>Dat was hi ne twivels niet</l>
          <l>Die den paeus Sixtus onthoden dede</l>
          <l>Ende sinte Laureyse braden mede</l>
          <l>Valeriaen met sinen roten</l>
          <l>1365	Die verwan dat lant van Goten</l>
          <l>Ende dlant van Asyen daer na</l>
          <l>In Mesopotamia</l>
          <l>Quam hi te wige alsic hore</l>
          <l>Jegen den coninc van Sapore</l>
          <l>1370	Die coninc was van Persi</l>
          <l>Quade aventuren was hem bi</l>
          <l>Ende wert verwonnen ende gevaen</l>
          <l>Ende in scalkeliken dienste gedaen</l>
          <l>Dus hine conde ontflien</l>
          <l>1375	Ende sijn sone Galyen</l>
          <l>Moeste sine doot ontfaen</l>
          <l>Van sinen riddere Aureliaen</l>
          <l>¶	Aurelianus ontfinc trike</l>
          <l>vi jaer leefdi sekerlike</l>
          <l>1380	Ende was geboren alsic merke</l>
          <l>Van Ripen in Denemerken</l>
          <l>Vijfwerf verwan hi die Goten</l>
          <l>Met haren vreseliken roten</l>
          <l>Rome soe vesti ter cure</l>
          <l>1385	Al omme met enen nuwen mure											[8ra]</l>
          <l>Hi was die persecutie dede</l>
          <l>Die ix op kerstenhede</l>
          <l>Hier over berch int lant van Gallen</l>
          <l>Hi martieliet al met allen</l>
          <l>1390	Soe wat soe met sinen gebode</l>
          <l>Niet ane en beedde sine gode</l>
          <l>Toet Oerliens es hi comen</l>
          <l>Ende dede die stat na hem noemen</l>
          <l>Die Gheciekum te voren hiet</l>
          <l>1395	Soe datten i sijn knecht verriet</l>
          <l>Daer moeste hi sijn leven inden</l>
          <l>Die onse ghelove wilde scinden</l>
          <l>¶	Claudius die was i jaer</l>
          <l>Ende viii maende keyser daer naer</l>
          <l>1400	Dese die verwan die Goten</l>
          <l>Die al doen met haren roten</l>
          <l>Int lant van Grieken comen waren</l>
          <l>Die Almaengen met haren scaren</l>
          <l>Verwan hi met oerloge groot</l>
          <l>1405	Ende bleef van evele doot</l>
          <l>¶	Taticus diet rike ontfinc</l>
          <l>vi maende berechti die dinc</l>
          <l>Dese was edel milde ende wijs</l>
          <l>Doch nam hem die doot den prijs</l>
          <l>1410	Dat ghene dade van hem en sijn bleven</l>
          <l>Maer dat dede zijn corte leven</l>
          <l>¶	Probus ontfinc die Roemsce crone</l>
          <l>vi jaer ende iii maende scone</l>
          <l>Regneerde die alsict lese</l>
          <l>1415	ii coninghe soe verwan dese</l>
          <l>Van sinen ridders wert hi verslegen</l>
          <l>Alsijs over een waren gedregen</l>
          <l>¶	Florianus droech daer naer</l>
          <l>Die keyserlike crone ii jaer</l>
          <l>1420	Van ere adere bleef dese doot</l>
          <l>Sijns gedinckens clene no groot</l>
          <l>Van ghere daet en es van hem bleven</l>
          <l>Noch manheit ne gene bescreven</l>
          <l>¶	Carus ende sijn sone Carijn</l>
          <l>1425	Ende Numeriaen die broeder sijn</l>
          <l>Regneerden te gader ii jaer</l>
          <l>Carus die verwan daer naer</l>
          <l>Dat conincrike van Persi</l>
          <l>Ende daer na soe verdranc hi</l>
          <l>1430	Ende oec sijn sonen beede</l>
          <l>Worden versleghen met leede</l>
          <l>¶	Dyoclesianus wert heere</l>
          <l>Ende nam ghesellen van sire eere</l>
          <l>Enen stouten ridder sonder waen</l>
          <l>1435	Die men hiet Maximiaen													[8rb]</l>
          <l>Dese regneerden xx jaer</l>
          <l>Ende waren kerstenheit soe swaer</l>
          <l>Dat noit te voren tgelove meere</l>
          <l>Ne was gepijnt soe seere</l>
          <l>1440	In Europa ende in Affriken</l>
          <l>Ne liet hise niewer kerstine wiken</l>
          <l>Noch int lant van Asya</l>
          <l>Sine dodent al verre ende na</l>
          <l>Die heilege boeken daden si mede</l>
          <l>1445	In mercten bringen in meneger stede</l>
          <l>Ende daer af maken te hant</l>
          <l>Asschen pulver ende brant</l>
          <l>Hen levede out noch jonc</l>
          <l>En moeste al springen den swaren spronc</l>
          <l>1450	Dat es sterven daer ter stede</l>
          <l>Oft den duvel aenbeden</l>
          <l>Dies en ontginc man no wijf</l>
          <l>Noch maget noch prince no keytijf</l>
          <l>Gaius die paeus ende Marcelijn</l>
          <l>Moesten daer ghepassijt sijn</l>
          <l>Ende menich ander martelare</l>
          <l>Die de heilege kerke heeft mare</l>
          <l>Sinte Jorijs Agnete Lucie</l>
          <l>Ende Agheta die maget vrie</l>
          <l>1460	Int lant van Frigen ene stede</l>
          <l>Die vervullet was met kerstenhede</l>
          <l>Was te pulvere al verbrant</l>
          <l>Binnen xxx dagen alsict vant</l>
          <l>Was gemaecte so menich sant</l>
          <l>1465	Ende ghemartielijt te hant</l>
          <l>xxiim wijf ende man</l>
          <l>Storven martelaren nochtan</l>
          <l>Dese jammerlike plage</l>
          <l>Stont x dage dure alle die dage</l>
          <l>1470	Ende was die xste plage mede</l>
          <l>Die Rome jeghen tgelove dede</l>
          <l>Geliker wijs als met x plagen</l>
          <l>Egypten wilen was geslagen</l>
          <l>Hadder die heilege kerke tiene</l>
          <l>1475	Dat haer quam alsoe siene</l>
          <l>Datsi ghevriet ende bewaert</l>
          <l>Vanden Roemscen keyser waert</l>
          <l>¶	Galerius wert keyser daer naer</l>
          <l>Ende droech die crone ii jaer</l>
          <l>1480	Jitimus ende Constantijn</l>
          <l>Waren die gesellen sijn</l>
          <l>Dese Constantijn wan Spaengen</l>
          <l>Ende daer toe dat groote Bartaengen</l>
          <l>Sette hem jeghen Rome doe</l>
          <l>1485	Constantijn die trac hem toe												[8va]</l>
          <l>Alse diet waende winnen wel</l>
          <l>Doen maecte die coninc snel</l>
          <l>Peys onder hem ghemene</l>
          <l>Ende gaf hem sire dochter Alene</l>
          <l>1490	Te wive ende na sine doot</l>
          <l>Al dat conincrike groot</l>
          <l>Van desen die dus versament sijn</l>
          <l>Clam die groote Constantijn</l>
          <l>Die de heileghe kerke vriede</l>
          <l>1495	Ende des kerstens gelove liede</l>
          <l>Toet Everwijc soe sterf die vader</l>
          <l>Ende liet den sone dlant algader</l>
          <l>Van Bartaengen ende die iii Gallen</l>
          <l>Dats dlant benorden den berge met allen</l>
          <l>1500¶	Noch salic van hem tellen meer</l>
          <l>Maer eer dat woort salic eer</l>
          <l>Ten paeusen keeren ende keysers laten</l>
          <l>Ende sal u seggen wie dat saten</l>
          <l>Inden stoel der heileger kerken</l>
          <l>1505	Dat oncont es vele clerken</l>
          <l>Sal die leeke hier mogen vinden</l>
          <l>Can hi hem letteren onder winden</l>
          <l>Ende want ic mijns sins ben soe milde</l>
          <l>Soe es menich clerc die wilde</l>
          <l>1510	Dat ic al leec ware van sinne</l>
          <l>Laet varen hoort hoe ic beginne</l>
          <l>Vanden pause ende van hem voren</l>
          <l>Die vander maget was geboren</l>
          <l>Die es boven alle pause paeus</l>
          <l>1515	Onse gelove waer els maues</l>
          <l>Maer hi es die merbelsteen</l>
          <l>Daert al op staet el ne geen</l>
          <l>Hier beghinnen die paeuse op Cristo.</l>
          <l>Jhesus Cristus der maget sone</l>
          <l>Was dierste paeus entie gone</l>
          <l>1520	Dien Peteren den slotel gaf</l>
          <l>Ende gaf hem ghewelt daer af</l>
          <l>Soe wat hi bonde oft ontbonde</l>
          <l>In eerterike tenegher stonde</l>
          <l>Dat soude wesen des gelike</l>
          <l>1525	Ghebonden in hemelrike</l>
          <l>Dese Peter alsict gome</l>
          <l>Brochte dese slotele te Rome</l>
          <l>Ende daer sijn si den stoele bleven</l>
          <l>Dat wie soe daer in wert verheven</l>
          <l>1530	Bider heyleger kerken macht</l>
          <l>Die slotele bliven hem ende die cracht</l>
          <l>Nu onse here Jhesus sat</l>
          <l>In eerterike paeus na dat</l>
          <l>Dattene sijn moeder ontfinc												[8vb]</l>
          <l>1535	Toet datti aenden cruce hinc</l>
          <l>Volle xxxiii jaer</l>
          <l>Dus tellet die scrifture voor waer</l>
          <l>Peter apostel Gods vercoren</l>
          <l>Van Galylee ute gheboren</l>
          <l>1540	Jayus sone van Bethsaida</l>
          <l>Bleef der kerken prince hier na</l>
          <l>Dat Onse Heere gepassijt was</l>
          <l>Ende waest iiii jaer alsic las</l>
          <l>In dlant van Jherusalem</l>
          <l>1545	Daer na coes men te bisscoppe hem</l>
          <l>Tote Anchiten ende was daer</l>
          <l>Bisscop volle viii jaer</l>
          <l>Doen voer hi te Rome mede</l>
          <l>Alsoet God wilde diet doen dede</l>
          <l>1550	Int carnatioen Ons Heeren</l>
          <l>Wert hi gemaect paeus met eeren</l>
          <l>Alsmen xlv screef</l>
          <l>xxv jaer hi paeus bleef</l>
          <l>Daer hi kerstenhede began</l>
          <l>1555	Tien tiden was i quaet man</l>
          <l>Hiet Symeoen die toverare</l>
          <l>Van Cesarien ende wert dare</l>
          <l>Kersten gedoept met anderen lieden</l>
          <l>Soe dat die van Jherusalem rieden</l>
          <l>1560	Dat Peter ghinghe ende Jan</l>
          <l>Die ghedoepte vermen dan</l>
          <l>Te Samarien in die stede</l>
          <l>Dat noch es bisscoppe sede</l>
          <l>¶	Doen int begin der heileger kerken</l>
          <l>1565	Begonden si miraculen werken</l>
          <l>Na dien si vermeden wet voor ware</l>
          <l>Quam in hem die heilege geest dare</l>
          <l>Ende doen spraken si ende songen</l>
          <l>Ende loefden Gode met allen tongen</l>
          <l>1570	Als Symoen sach die Gods gewelt</l>
          <l>Boot hi den apostelen gelt</l>
          <l>Om die macht alsi selve seide</l>
          <l>Dat wie soe die hant op leide</l>
          <l>Datti alle tonghen conde</l>
          <l>1575	Peeter antwerde te dier stonde</l>
          <l>Dijn gelt si metti sekerlike</l>
          <l>In verdoemenessen ewelike</l>
          <l>Die ghifte Gods en es niet te cope</l>
          <l>Symeoen viel in wanhope</l>
          <l>1580	Ende sette voort al sine gewerke</l>
          <l>Voort meer jegen die heilege kerke</l>
          <l>¶	Van desen Symoene quam Symonye</l>
          <l>Menich es noch van sire partye</l>
          <l>Sulc die coept sulc vercoept												[9ra]</l>
          <l>1585	Kerkelijc goet dat hi becoept</l>
          <l>Die selen selken inde doen</l>
          <l>Als haer meester dede Symoen</l>
          <l>¶	Symoen voer tAnchioten daer naer</l>
          <l>Ende verkeerde die liede al daer</l>
          <l>1590	Met sire quader toverie</l>
          <l>Peeter volgede ende sijn partye</l>
          <l>Ende heeften van danen verdreven</l>
          <l>Daer wert Peeter te bisscoppe verheven</l>
          <l>viii was hi paus daer</l>
          <l>1595	Doen verhoordi over waer</l>
          <l>Dat Symoen te Rome ware</l>
          <l>Ende hi die stat verkeerde dare</l>
          <l>Met toverne ende volgede naer</l>
          <l>Daer sat hi paeus xxv jaer</l>
          <l>1600	Ende hadde menich dispencisoen</l>
          <l>Jeghen den toverare Symoen</l>
          <l>Die seide datti ware Gods sone</l>
          <l>Soe dat vliegen soude die gone</l>
          <l>In hemelrike alse hi hem vermat</l>
          <l>1605	Daert aen sage die Roemsce stat</l>
          <l>Ende Nero die keyser mede</l>
          <l>Ghinder waren ter selver stede</l>
          <l>Pauwels ende Peeter beede</l>
          <l>Ende Symoen vloech te sinen leede</l>
          <l>1610	Pauwels viel in sijn gebede</l>
          <l>Peeter beswoer daer ter stede</l>
          <l>Die viande ende geboot hen te hant</l>
          <l>Datsi van hem daden die hant</l>
          <l>Ghinder viel Symoen te sticken</l>
          <l>1615	Men conde den rouwe niet gemicken</l>
          <l>Dien Nero dreef daer ter stede</l>
          <l>Sinte Peeteren hi crusen dede</l>
          <l>Ende sinte Pauwelse onthoofden saen</l>
          <l>Dus heeft Symoen sijn inde gedaen</l>
          <l>1620	Peeter was die ierst messe dede</l>
          <l>Te Jherusalem in die stede</l>
          <l>Hine seider toe groot no clene</l>
          <l>Dan pater noster allene</l>
          <l>Ende die woort die men bekint</l>
          <l>1625	Die volmaken tsacrament</l>
          <l>Linus die was van Tuscane</l>
          <l>Hi hilt den stoel van Rome voort ane</l>
          <l>Ende was paeus xi jaer</l>
          <l>Drie maende ende xiii dage dats waer</l>
          <l>1630	Dese geboot dese dinghe</l>
          <l>Dat wat vrouwen in kerken ginghe</l>
          <l>Dat si thoeft decken soude</l>
          <l>Alsoe alst sinte Pauwels woude</l>
          <l>Cletus was van Rome gheboren											[9rb]</l>
          <l>1635	Die sat xi jaer als wijt horen</l>
          <l>Ene maent ende xi daghe</l>
          <l>Die stoel stont ydel sonder sage</l>
          <l>xxx daghe als wijt hooren</l>
          <l>Na hem wert Clement ghecoren</l>
          <l>1640	Clemens van Rome uter stat</l>
          <l>Wert paeus ende berechte dat</l>
          <l>Neghen jaer ende maende twee</l>
          <l>Ende x daghe daer toe mee</l>
          <l>Dese was lange paeus te voren</l>
          <l>1645	Voor dese ander twee ghecoren</l>
          <l>Van sinte Peeteren maer hi dede</l>
          <l>Den anderen ii die werdichede</l>
          <l>Een edel man was hi ter curen</l>
          <l>Gheboren vanden senaturen</l>
          <l>1650	Daer ic u af sal seggen dat waer es</l>
          <l>Alst staet in sinen breviaris</l>
          <l>¶	Een senatoer was sonder waen</l>
          <l>Te Rome ende hiet Faustineaen</l>
          <l>Ende hadde i wijf edel genoech</l>
          <l>1655	Die den man iii sonen droech</l>
          <l>Faustus Faustini ende Clement</l>
          <l>Dus sijn haer namen bekent</l>
          <l>Die senatuer hadde enen broeder</l>
          <l>Die minde ghere kinder moeder</l>
          <l>1660	Ende die was sijns broeder wijf</l>
          <l>Maer si die reyne was na dlijf</l>
          <l>Ne wilde haren man niet bosen</l>
          <l>Noch sine conde des mans gelosen</l>
          <l>Ende visierde enen droem</l>
          <l>1665	Ende seide tot haren man nemt goem</l>
          <l>In weet wat stont voor mie</l>
          <l>Wat ic doen mach dat besie</l>
          <l>Die mi seide wiltu leven</l>
          <l>Nem dine kindere di beneven</l>
          <l>1670	Faustuse ende Faustine</l>
          <l>Ende rume die kinnesse dine</l>
          <l>Oft du best doot ende dine kinder</l>
          <l>Die man geloefde der vrouwen ginder</l>
          <l>Ende halp haer datsi quam te scepe</l>
          <l>1675	Ende sindense met geselscepe</l>
          <l>Te Grieken wert dus eest bekent</l>
          <l>Ende met hem bleef allene Clement</l>
          <l>¶	Als die vrouwe quam op die zee</l>
          <l>Wies een storm ye lanc soe mee</l>
          <l>1680	Die ghene scep te stucken brac</l>
          <l>Ende die vrouwe henen stac</l>
          <l>Op ene plancke aen i sant</l>
          <l>Daer si vrient noch maech en vant</l>
          <l>Ende verloos beide haer kinder											[9va]</l>
          <l>Die worden versteken ginder</l>
          <l>Ende quamen daerse roevers vingen</l>
          <l>Die om aventure van dingen</l>
          <l>Altoes lagen op die zee</l>
          <l>Soe dat ghene kinder twee</l>
          <l>1690	Ere vrouwen quamen te hant</l>
          <l>Die woende inder joden lant</l>
          <l>In die poort van Cesarea</l>
          <l>Ende si dede hoe soet ga</l>
          <l>Die kinder beide leeren doen</l>
          <l>1695	Soe datsi metten quaden Symoen</l>
          <l>Den toeverare worden ghesellen</l>
          <l>Daer ghi hoordet ierst af tellen</l>
          <l>Die kinder worden geheeten daer na</l>
          <l>Nitheta ende Aquila</l>
          <l>1700	Der vrouwen meyseniede ende haer goet</l>
          <l>Bleef al verloren in die vloet</l>
          <l>Nemmermee en conde die man</l>
          <l>Mare verhooren vorwert an</l>
          <l>Waer dat henen voer i twint</l>
          <l>1705	Wijf goet knape ofte kint</l>
          <l>Faustiaen die liet om tgone</l>
          <l>Te Rome Clement sinen sone</l>
          <l>Die was die jonxste vanden drien</l>
          <l>Ende voer achter lande sien</l>
          <l>1710	Om sijn wijf ende om dander twee</l>
          <l>Maer hine vernam min no mee</l>
          <l>Ende bleef dolende op ende neder</l>
          <l>Achter lande voort ende weder</l>
          <l>Ende die kinder die ghedegen</l>
          <l>1715	Nu laten wi den vader plegen</l>
          <l>Sijns soekens ende sijn aermoede</l>
          <l>Hi wert quite van sinen goede</l>
          <l>Want saen was tgelt verteert</l>
          <l>Dus wert hi al ghedestrueert</l>
          <l>1720	Clement bleef te Rome binnen</l>
          <l>Hi ginc ter scolen ende wilde bekinnen</l>
          <l>Oft die ziele ontsterfelijc ware</l>
          <l>In philosophen haer ende dare</l>
          <l>Die niet en droegen over een</l>
          <l>1725	Soe vant hi nu ja nu neen</l>
          <l>Soe dat hi vernam die mare</l>
          <l>Dat int lant van Indea ware</l>
          <l>Die Gods sone die met ghewout</l>
          <l>Wisede der sielen behout</l>
          <l>1730	Ende in mirakelen openbare</l>
          <l>Toegdi datsi ewelijc ware</l>
          <l>Doen voer Clement daer in dat lant</l>
          <l>Ende als hi quam daer hi vant</l>
          <l>Jhesum doot ende verresen												[9vb]</l>
          <l>1735	Ende sinte Peeter meester wesen</l>
          <l>Daer hi af leerde in sinen sinne</l>
          <l>Der sielen behout ende Gods minne</l>
          <l>Ende es van hem kersten gedaen</l>
          <l>Ende heeft sine leeringe ontfaen</l>
          <l>1740	Dese Clement alsict oec las</l>
          <l>Alsi paeus te Rome was</l>
          <l>Leerde hi vele senature</l>
          <l>Daer na gheviel die aventure</l>
          <l>Dat die heylege paeus Clement</l>
          <l>1745	Int lant van Ponten hem was versent</l>
          <l>Daer hi vele miraculen dede</l>
          <l>Ende meerde kerstenhede</l>
          <l>Doen was van Rome daer gesent</l>
          <l>Een baeliu toet dien Clement</l>
          <l>1750	Dien afgode wilde doen aenbeden</l>
          <l>Oft ontliven daer ter steden</l>
          <l>Soe datti wert in die zee</l>
          <l>Ghevoert twee milen ofte mee</l>
          <l>Enen anker aen hem gebonden</l>
          <l>1755	Ende ghesinct inder zee gronde</l>
          <l>Alsoe dat sine jonghers baden</l>
          <l>Dat God door sine ghenade</l>
          <l>Vertoghen wilde openbare</l>
          <l>Waer laghe sine martelare</l>
          <l>1760	Dese vloe wech ii milen</l>
          <l>Ende daer vant men sonder gilen</l>
          <l>Enen monster van marberstenen</l>
          <l>Si mercten wat dat mochte menen</l>
          <l>Enen anker men daer sach</l>
          <l>1765	Ene tomme daer hi in lach</l>
          <l>Ende elcs jaers op sijn jaer ghetide</l>
          <l>Soe ontdede haer die zee wide</l>
          <l>Ende daer in ginc soe wie woude</l>
          <l>Hooren hoe men Gode loven soude</l>
          <l>1770	Maer sider wordens die liede moede</l>
          <l>¶	Ende Sirullus van Rome die goede</l>
          <l>Haelden met grooter werdicheden</l>
          <l>Ende brachten te Rome in die stede</l>
          <l>In ene kerke leide hi den heere</l>
          <l>1775	Die ghemaect was in sijn eere</l>
          <l>Als ghi hooren selt hier naer</l>
          <l>Als die materie comt al daer</l>
          <l>Anacletus wert paeus daer naer</l>
          <l>Ende waest ii maende ende ix jaer</l>
          <l>1780	Hi was die clerken verboot</l>
          <l>Lanc haer ende baert te groot</l>
          <l>Ende hietse hem sceren ghemene</l>
          <l>Gheboren was hi van Athene</l>
        </lg>
      </div>
    </body>
  </text>
</TEI>
